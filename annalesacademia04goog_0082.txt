14 J. M. F. Brmunu.

Viris eruditis examinandum proposuit, eodemque anno apud
Hungaros, qui ut abiis quae nostra aetate totam Europam
agitaverunt remotissimi erant, ita eorum quae a Maioribus
acceperunt tenacissimi sunt, novus Codex de delictis eo-
rumque poenis prodiit, pro tribunalibus Regni regionumque
eidem annexarum a popularium concilio rogatus ⁷ cui id
munus a Regni Comitiis delatum, et hoc potissimum curae
erat, ut antiquae leges poenales patriae mutatis moribus ac
temporum vicissitudinibus accommodarentur. Pro vasto Rus-
siae Imperio jam tres hoc saeculo Codices Criminales ex pn-
hlico mandato scripti sunt, quorum duo operae Jureconsul-

torum Germanorum Globig et Jakob debentur, tertius a ’

domestico concilio adumbratus atque a Senatu Imperii com-
probatus nuper in publicum editus est. Similiter Russorum
Autocrator novas leges generales pro causis criminum in
regno Poloniae sanciri voluit, novique Codices Criminales
eo consilio ut legum vim obtinerent, publica auctoritate pro
Ducatibus Vimarieusi et Badeusi, atque pro Regnis Wirtem-
hergi et Hannovriae nuperrime conscripti sunt. Egregie de
recentissimis his legumlationis conatibus et de hodierna ejus
in Germania conditione Clarissimus Mitterrnaier, inter scrip-
tores Juris Criminalis Germanos nunc facile princeps ‚ cum
in aliis scriptis tum in peculiari ad hoc argumentum perti-
nente opere disputavit. Eidem Viro notitiam dehemus Co-
dicis criminans, quem pro Regno Saxoniae nuper composuit
Vir Consultissimns Sfflhel, postquam jam duo alii ›Jure-
consulti hoc saeculo ejusdem rei periculum fecerant, Rege,
humanissimo jubente.

